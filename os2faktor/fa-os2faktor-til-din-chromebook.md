---
description: Du skal bruge OS2faktor, når du fx skal tilgå sikre filer på Aula
---

# Få OS2faktor til din Chromebook

I Ishøj Kommune bruger vi OS2faktor, når vi skal tilgå sikre filer i Aula, eller skal skifte koder på vores elever på deres meddel-konto. OS2faktor er en ekstra sikkerhedsforanstaltning, som mange online tjenester bruger for at beskytte din konto. Det er lidt ligesom at have en ekstra lås på din dør.

### Hvordan fungerer OS2faktor?

Forestil dig, at din konto på nettet er som dit hjem. Normalt bruger du en nøgle (dit kodeord) for at komme ind. Men hvad nu hvis en tyv får fat i din nøgle? Derfor har nogle tjenester en ekstra lås, som kun du kan åbne.

Når du prøver at logge ind, vil OS2faktor spørge om en PIN-kode. Denne kode er din "ekstra nøgle". Du skal indtaste denne kode sammen med dit normale kodeord for at komme ind i din "online bolig". På den måde er det meget sværere for uautoriserede personer at få adgang, selv hvis de har dit kodeord.

Denne ekstra kode er påkrævet, når man tilgår følsom data. Det kan være sikre filer på Aula, eller når man skal skifte koder for sine elever.

### Instruks: Installér OS2faktor på din Chromebook

1. Tryk på Chrome browser ikonet, nederst på din taskbar: <img src="../.gitbook/assets/trin001-removebg-preview.png" alt="" data-size="line">
2. Tryk på puslespilsbrikken oppe i højre hjørne i Chrome browseren: <img src="../.gitbook/assets/trin002.png" alt="" data-size="line">
3. Find "OS2faktor Chrome Extension" og tryk på knappenålen: <img src="../.gitbook/assets/image (35).png" alt="" data-size="line">
4. Nu har vi sat OS2faktor som et fast punkt i din Chrome browser. Så er den nemmere at finde!
5. Det skulle gerne se sådan ud: <img src="../.gitbook/assets/image (37).png" alt="" data-size="line">
6. Tryk derefter på OS2faktor ikonet: <img src="../.gitbook/assets/image (38).png" alt="" data-size="line">
7. Tryk på "**Aktiver enhed**":

![](<../.gitbook/assets/image (39).png>)

8. Du skal nu give din enhed et navn. I mit tilfælde kalder jeg den bare "**Chromebook**":

![](<../.gitbook/assets/image (40).png>)

9. Tryk på <img src="../.gitbook/assets/image (41).png" alt="" data-size="line"> for at fortsætte
10. Vælg nu en PIN-kode. Den skal være på 4 cifre og må ikke være 4 ens cifre.

![](<../.gitbook/assets/image (42).png>)

11. Tryk på <img src="../.gitbook/assets/image (43).png" alt="" data-size="line"> for at fortsætte
12. Den vil nu bede dig om, at verificere din identitet. Her skal du bruge dit **MitID**, til at verificere dig med.

![](<../.gitbook/assets/image (44).png>)

13. Tryk på <img src="../.gitbook/assets/image (45).png" alt="" data-size="line"> for at fortsætte
14. Log ind med dit **MitID**. I mit tilfælde **edbpede**.

![](<../.gitbook/assets/image (46).png>)

15. Når du har gennemført, vil dette vise sig, og du er nu færdig:

![](<../.gitbook/assets/image (48).png>)

### Fedt! Men hvordan bruger jeg så min OS2faktor?

Du kan se hvordan du nu kan bruge din OS2faktor, ved [at trykke her](hvordan-bruger-jeg-os2faktor.md).
